Εσωτερικός Οδηγός Ανάπτυξης

Η απόφαση της Συγκρότησης και του ορισμού των μελών Ομάδας για τον σχεδιασμό, την
ανάπτυξη και τη συντήρηση εφαρμογών ανοιχτού λογισμικού του ΥΠ.Π.Ε.Θ. (28-9-2016
Αρ.Πρωτ.: 159733/Α3)σύμφωνα με την οποία "Συγκροτούμε στο Υπουργείο Παιδείας,Έρευνας
και Θρησκευμάτων Ομάδα σχεδιασμού, ανάπτυξης και συντήρησης εφαρμογών ανοιχτού λογισμικού του Υπουργείου, αποτελούμενη από μέλη – υπαλλήλους οι οποίοι υπηρετούν στο ΥΠ.Π.Ε.Θ., στις
Περιφερειακές Διευθύνσεις Εκπαίδευσης ή σε εποπτευόμενους από το ΥΠ.Π.Ε.Θ. φορείς με οποιαδήποτε σχέση εργασίας, μόνιμοι ή με σχέση εργασίας ιδιωτικού δικαίου, εξωτερικούς συνεργάτες και μέλη- υπαλλήλους τρίτων φορέων".


Η καινοτομία του Υπουργείου Παιδείας με την δημιουργία της ομάδας OpenSourceTeamMinedu, από κλειστό σε ανοικτό λογισμικό πρέπει να γίνει σταδιακά και οργανωμένα, ώστε να επιφέρει τα επιδιωκόμενα αποτελέσματα και να μην αποδειχθεί μία επιπόλαια και στιγμιαία - άνευ διάρκειας προσπάθεια.Είναι μία διαδικασία που προϋποθέτει αρχικά την ανάληψη πολιτικής βούλησης και στρατηγικό σχεδιασμό είτε σε τοπικό ( Κεντρική Υπηρεσία του Υ.Π.Ε.Θ.) είτε σε εθνικό επίπεδο (Φορείς και φυσικά σχολική και Ακαδημαϊκή κοινότητα). 
Είναι ανάγκη να υποστηριχθεί η ομάδα OpenSourceTeamMinedu από του κεντρικούς δημόσιους φορείς του υπουργείου σε θέματα δια-λειτουργικότητας όπως περιγράφουμε στο τμήμα (4) αλλά, σε κάθε περίπτωση, για να υλοποιηθεί, απαιτείται η ουσιαστική συμμετοχή, η συνεργασία, ο συντονισμός και η καθοδήγηση από φορείς που διαθέτουν την απαραίτητη τεχνογνωσία, έχοντας εφαρμόσει και δημιουργήσει καλές πρακτικές, και που μπορούν να παρέχουν εχέγγυα για ουσιαστικά, μακροπρόθεσμα αποτελέσματα και οφέλη από την εισαγωγή, χρήση και αξιοποίηση εφαρμογών open.
Τα χαρακτηριστικά της χρήσης και διάθεσης των έργων της ομάδας του ανοικτού λογισμικού OpenSourceTeamMinedu, ήτοι ο ελεύθερος και ανοικτός τρόπος διάθεσης αυτού και η πρόσβαση στον πηγαίο κώδικα, το δικαίωμα για τροποποιήσεις, αλλαγές, προσαρμογές ως και το δικαίωμα για περαιτέρω διανομή των όποιων τροποποιήσεων και αλλαγών, αποτελούν τους καθοριστικούς παράγοντες που συμβάλλουν στη συνεχώς αυξανόμενη υιοθέτησή του από δημόσιους φορείς. 

Το Υπουργείο Παιδείας, Έρευνας και θρησκευμάτων στα πλαίσια του Ψηφιακού Σχολείου σχεδιάζει σε επίπεδο υποδομών και υπηρεσιών την βελτίωση και ενίσχυση τους. Στις Υποδομές, που χρειάζονται βέβαια αναβάθμιση,προτεραιότητά είναι να λειτουργούν συνεργατικά και συμπληρωματικά, αξιοποιώντας ανοιχτό λογισμικό και εκπαιδευτικό περιεχόμενο που έχει υλοποιηθεί με εθνικούς και ευρωπαϊκούς πόρους. Υπάρχουν πολλές υπολογιστικές υποδομές κεντρικά και περιφερειακά, προτεραιότητα να αρχίσουν να λειτουργούν συνεργατικά και συμπληρωματικά αξιοποιώντας ανοιχτό λογισμικό που έχει υλοποιηθεί με εθνικούς και ευρωπαϊκούς πόρους. Η προώθηση της χρήσης του ανοιχτού λογισμικού και υλικού ανοικτό προτύπων σε όλες τις βαθμίδες της εκπαίδευσης με στόχο την συνεργατική μάθηση και κεντρικό σύνθημα: «Ανακαλύπτω, Δημιουργώ, Συμμετέχω».

**Τρόπος λειτουργίας**
Η Ομάδα θα λειτουργεί υπό τις οδηγίες και τον συντονισμό της Διεύθυνσης
Ηλεκτρονικής Διακυβέρνησης Σχεδιασμού,της Προγραμματισμού Γενικής Διεύθυνσης
Στρατηγικού και Ηλεκτρονικής Διακυβέρνησης του Υπουργείου Παιδείας και Θρησκευμάτων και θα συνεργάζεται με αναλυτές-προγραμματιστές από το υπουργείο και από εποπτευόμενους φορείς για την υλοποίηση εφαρμογών ανοιχτού λογισμικού. Για τον σχεδιασμό και την ανάπτυξη των έργων θα χρησιμοποιείται ευέλικτη μεθοδολογία (θα την περιγράψουμε παρακάτω) που θα δίνει τη δυνατότητα στην ομάδα να προσαρμόζει κατάλληλα τη διαδικασία ανάπτυξης, με τη συμμετοχή των υπεύθυνων προγραμματιστών και των βασικών χρηστών των εφαρμογών, σε συνδυασμό με την χρήση
συστήματος διαχείρισης εργασιών και συνεργατικών εργαλείων.

**Αντικείμενο της Ομάδας - Αρμοδιότητες**
Το αντικείμενο της ομάδας αφορά τρεις (3) βασικούς πυλώνες ολοκληρωμένης δράσης, την Ανάλυση-Προγραμματισμό, την Υποστήριξη εφαρμογών και συστημάτων και τέλος την Διαχείριση και την εξασφάλιση Ασφάλειας μέσα από έλεγχους των εφαρμογών και των υποδομών.

*Αναλυτές- Προγραμματιστές*

Σχεδιασμός, ανάπτυξη και υποστήριξη δικτυακών τόπων με γλώσσες
προγραμματισμού, δημιουργία ιστοσελίδων με δυναμικό περιεχόμενο, με
συστήματα διαχείρισης περιεχομένου και με συστήματα διαχείρισης
σχεσιακών βάσεων ανοικτού κώδικα
Δημιουργία διαδικτυακών εφαρμογών
Δημιουργία και διασύνδεση υπηρεσιών διαλειτουργικότητας
Διαχείριση και ανάπτυξη περιεχομένου των δικτυακών τόπων
Συγγραφή εκτενούς τεκμηρίωσης για όλες τις υπηρεσίες
Συνεργασία και υποστήριξη κοινοτήτων Ανοιχτών Τεχνολογιών
Συμμετοχή σε συναντήσεις στην Ελλάδα και το εξωτερικό
Τήρηση και εποπτεία υπηρεσιών διεπαφών μέσω του οδηγού «Ευέλικτης
Ανάπτυξης Εφαρμογών Ανοικτού Κώδικα του Υπουργείου Παιδείας και
Θρησκευμάτων»

*Τεχνική Υποστήριξη εφαρμογών και συστημάτων*

Αυτοματοποίηση εγκαταστάσεων διαφόρων υπηρεσιών και ρύθμιση των εξυπηρετητών με εργαλεία αυτοματοποίησης διαχείρισης συστημάτων
Τεστ αντοχής εφαρμογών
Παρακολούθηση, έλεγχος καλής λειτουργίας εξυπηρετητών, διακομιστών και των υπηρεσιών
Δημιουργία και συντήρηση δοκιμαστικού περιβάλλοντος
Διαχείριση αποθετηρίου κώδικα με τη χρήση εξυπηρετητή.
Ασφαλή αντίγραφα και επανάκτηση εφαρμογών
Συγγραφή εκτενούς τεκμηρίωσης για όλες τις υπηρεσίες
Συνεργασία και υποστήριξη κοινοτήτων Ανοιχτών Τεχνολογιών
Συμμετοχή σε συναντήσεις στην Ελλάδα και το εξωτερικό


*Διαχειριστές Συστημάτων – Διαχειριστές Ασφάλειας*

Διαχείριση της πληροφοριακής υποδομής εικονικών και φυσικών LINUX εξυπηρετητών
Παρακολούθηση, έλεγχος καλής λειτουργίας εξυπηρετητών και των υπηρεσιών
Έλεγχοι ασφαλείας εφαρμογών και υποδομών
Σχεδιασμός και ανάπτυξη δικτύων
Διαχείριση φυσικών μηχανών
Συγγραφή εκτενούς τεκμηρίωσης για όλες τις υπηρεσίες
Συνεργασία και υποστήριξη κοινοτήτων Ανοιχτών Τεχνολογιών
Συμμετοχή σε συναντήσεις στην Ελλάδα και το εξωτερικό
